58 ACTJJ SYNCERI SANNAZARJI

Et nunc heu viles hamo sibi quaereret escas

Aut tenui laceras sarciret vimine nassas?

Sed tu, si quid habes veteres quod lugeat ignes,

Quod manes cineresque diu testetur amatOS, 30
Incipe, quandoquidem molles tibi litus harenas

Sternit et insani posuerunt murmura fluctus.

Lycidas.

Immo haec quae cineri nuper properata parabam
Carmina, ab extremo cum jam cava litora portu
Prospicerem et nivei venerarer saxa sepulcri,
Incipiam ; tu coniferas ad busta cupressus
Sparge manu et viridi tumulum super intege myrto.

M'ycon.

En tibi caerulei muscum aequoris, en tibi conchas
Purpureas, 1166 11011 toto quaesita profundo
Et vix ex imis evulsa corallia saxis 40
Afferimus, tu sollemnes nunc incipe cantus.
Incipe, dum ad solem Bajanus retia Milcon
Explicat et madidos componit in orbe rudentes.

L ycidas.

Quos mihi nunc, Divae, scopulos, quae panditis antra,
Nereides? quas tu secreti litoris herbas,
Glauce pater, quae monstriferis mihi gramina sucis
Ostendes 1111116, Glauce, quibus tellure relicta,
Ah miser, et liquidi factus novus incola ponti
'l‘e sequar in medios mutato corpore fluctus
Et feriam-bifida spumant-ia marmora cauda? 50
Nam quid ego heu solis vitam sine Phyllide terris
Exoptem miser? aut quidnam rapta mihi luce
Dulce putem? quidve hic sperem? quid jam morer ultra
Infelix? an ut hac vili projectus in alga
Arentes tantum frutices desertaque cernam
Litora et ingrato jactem mea verba sepulcro?
Scilicet hos thalamos, hos felices hymenaeos
Concelebrem? sic speratae mihi gaudia taedae
Dat Venus? ambiguos sic dat Lucina timores?
Quis mihi, quis tete rapuit, dulcissima Phylli, 60
Phylli meae quondam requies spesque unica vitae,

