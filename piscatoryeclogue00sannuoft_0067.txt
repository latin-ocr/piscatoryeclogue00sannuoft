ECLOGA ΙΙ, GALATEA 61

ECLOGA ΙΙ, (;.›1L.-1TE.-1.

Forte Lycon vacuo sessus consederat antro
Piscator qua se scopuli de vertice lato
Ostentat pelago pulcherrima Mergilline.
Dumque alii notosque sinus piscosaque circum
Aequora collustrant flammis aut linea longe
Retia captivosque trahunt ad litora pisces,
Ipse per obscuram meditatur carmina noctem:
‘ Immitis Galatea, nihil te munera tandem.
Nil nostrae movere preces? verba irrita ventis
Fudimus et vanas scopulis impegimus undas. lO
Aspice. cuncta silent. orcas et maxima cete
Somnus habet, tacitae recubant per litora phocae,
Non Zephyri strepit aura. sopor suus umida mulcet
Aequora, sopito conivent sidera caelo 2
Solus ego (ei misero) dum tristi pectore questus
Nocte itero, somnum tota de mente fugavi, calz-Ae⁴ 63, 25
Nec tamen ulla meae tangit te cura salutis.
At non Praxinoe me quondam, non Polybotae
Filia despexit, non divitis uxor Amyntae.
Quamvis culta sinu, quamvis foret alba papillis. 20
Quin etiam Aenaria (si quicquam credis) ab alta
Saepe vocor; solet ipsa meas laudare Camenas
In primis formosa Hyale cui sanguis Iberis
Clarus avis, cui tot terrae, tot litora parent
Quaeque vel in mediis Neptunum torreat undis.
Sed mihi quid prosunt haec omnia. si tibi tantum
(Quis credat, Galatea?) tibi si denique tantum
Displiceo? si tu nostram crudelis avenam
Sola fugis, sola et nostros contemnis amores?
Ostrea Miseni pendentibus eruta saxis 30
Mille tibi misi, totidem sub gurgite vasto
PausilypuS, totidem vitreis Euploea sub undis
Servat adhuc; plures Nesis mihi servat echinos
Quos nec vere novo foliis lentiscus amaris
Inficit aut vacuae tenuant dispendia Lunae.
Praeterea mihi sub pelago manus apta legendis
Muricibus3 didici Tyrios cognoscere sucos
Quoque modo plena durent conchylia testa.

