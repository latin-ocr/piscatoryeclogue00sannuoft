ECLOGA l, I'IIYLLIS 59

Nunc dolor aeternusque imo sub pectore luctus?

Non licuit tecum optatos conjungere somnos (emt. ιιι, 33(
Dulcia nec primae decerpere dona juventae

Aut simul extremos vitam producere in annos.

Nunc te (quis credat?) lapis hic habet et mihi nusquam es3
Nusquam terrarum Phyllis, sed fabula et umbrae
Frustrantur miseras per dira insomnia noctes.

Me miserum, qua te tandem regione requiram?

Quave sequar? Per te quondam mihi terra placebat 70
Et populi laetaeque suis cum moenibus urbes3

Nunc juvat immensi fines lustrare profundi

Perque procellosas errare licentius undas

Tritonum immistum turbis scopulosaque cete

Inter et informes horrenti corpore phocas,

Quo numquam terras videam. Jam jam illa tot annis
Culta mihi tellus, populique urbesque valete, '
Litora cara valete, vale simul optima Phylli.

Nos tibi, nos liquidis septem pro fluctibus aras

Ponemus septemque tibi de more quotannis 80
Monstra maris magni vitulos mactabimus hirtos,

Et tibi septenis pendebunt ostrea sertis,

Ostrea muricibus variata albisque lapillis.

Hic tibi Nisaee et flavos resoluta capillos

Cymodoce mitisque pia cum matre Palaemon

Et Panope et Siculi custos Galatea profundi

Sollemnes nectent choreas et carmina dicent

Quae Proteus quondam divino pectore vates (aim, ἥβη
Edocuit‚ magni cum funera fleret Achillis

Et Thetidis luctus consolaretur amaros. 90
At tu, sive altum felix colis aethera, seu jam

Elysios inter manes coetusque verendos

Lethaeos sequeris per stagna liquentia pisces, (az-st, ³⁸·2.
Seu legis aeternos formoso pollice flores,

Narcissumque crocumque et vivaces amarandros,

Et violis teneras misces pallentibus algas,

Aspice nos mitisque veni; tu numen aquarum

Semper eris, semper laetum piscantibus omen.

Ut Nymphis Nereoque, ut flavicomae Amphitritae.

Sic tibi victrices fundent libamina cymbae. lOO
Interea tumulo supremum hoc accipe carmen,

Carmen quod⁷ tenui dum nectit arundine linum,

