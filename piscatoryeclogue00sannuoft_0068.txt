62 ACTJI SYNCERI SANNAZARIJ

Quid refugis? 'fingenda tihi jam lana paratur

Qua niteas superesque alias, Galatea, puellas, 40
Lana maris spumis quae mollior. Hanc mihi pastor

lpse olim dedit, hanc pastor Mens-aeus, ab alta

Cum me forte senex audisset rupe canentem,

Et (lixit. “ Puer, ista tuae sint praemia Musae,
Quandoquidem nostra cecinisti primus in acta ’⁷.

Ex illo in calathis servavi, ut mittere possem.

Sed tu (ne qua mihi superet spes, ne qua futuri

Condicio, Galatea) manum mihi dura negasti.

Hoc est, hoc, miserum quod perdidit. Ite Camenae,

Ite procul3 sprevit nostras Galatea querelas. 50
Scilicet (exiguae videor quod navita cymbae.

Quodque leves hamos nodosaque retia tracto)

Despicis. An patrio non hoc quoque litore Glaucus

Fecerat. aequoreae Glaucus scrutator harenae?

Et nunc ille quidem tumidarum numen aquarum.

Sed nec (quae nimium vel me sic falsa fatigat)

Fabula te moveat Lydae. licet illa puellis

Jactet nescio quas mihi se misisse corollas :

Non me Lyda tamen. non impulit, aequora testor
Nereidasque omnes. Si fallo, naufragus illas 60
Experiar salsosque bibam sub gurgite fluetus.

Heu quid agam? Externas trans pontum quaerere terras
lam pridem est animus. quo numquam navita, numquam
Piscator veniat: fors illic nostra licebit

Fata queri. Boreae extremo damnata suh axe

Stagna petam et rigidis numquam non cana pruinis

An Libyae rapidas Austrique tepentis harenas,

Et videam nigros populos Solemque propinquum?

Ouid loquor infelix? an non per saxa, per ignes,

Ouo me cumque pedes ducent, mens aegra sequetur? 70
Vitantur venti. pluviae vitantur et aestus,

Non vitatur amor: mecum tumuletur oportet.

Jam saxo meme ex illo demittere in undas

Praecipitem jubet ipse furor. Vos o mihi Nymphae,

Vos maris undisoni Nymphae, praestate cadenti

Non duros obitus saevasque exstinguite flammas.

Scilicet haec olim, veniens seu litore curvo

Caietae, seu Cumarum navalibus altis,

