ECLOGA 1', HERI'YLIS l’llAA’MACEUTRJA 71

CASSANDRAE MARCHESIAE,
MUL1ER1 PRAESTANTISS.
ECLOGA V, HERPYLIS PHARMACEUTRJA.
l)oRx'1,.›xs. 'simmam

Sed jam vulgatos et nos reseramus amores
Quos pariter grata scopuli pendentis in umbra
Hinc Dorylas, hinc 'l'eleboi maris accola 'l‘hclgon
certantes docuere, quihus cava litora et ipse
Aequoreus Platamon sacrumque Serapidis antrum
Cum sonte ct Nymphis assultavere marinis.
'l‘u mihi⁷ seu doctas percurris Palladis artes
Maeoniaeque aurum et subtegmina vincis Arachnes, ·
Seu Dryadum choreis coetuque immista Dianae
Haud minor incedis pictaque accincta pharetra 10
Venatu Prochyten maternaque regna fatigas,
Sive Dicarcheis qua molibus assilit aequor
Ludentes spectas Nereidas, en age nostros
(Si quis honos pelagi) Cassandra, en aspice lusuS.
Non ingrata cano penitusque injussa, neque umquam
Arguerint ventura meis te saecula chartis
Praeteritam; faveat modo non invitus Apollo
Et quae me facili vexere per aequora remo
Pierides, queis longa dies et nomina curae.
Interea Dorylan juvet hic audire canentem. 20

Dorylas,

Sebethi ad liquidas descenderat Herpylis undas,
Herpylis Euboidum non ultima, quam pater Alcon
Erudiit‚ Musis et Phoebo cognitus Alcon.
Venerat et socii partem subitura laboris
Unanimis soror et calathum de more ferebat.
Ipsa comas effusa pedemque exuta sinistrum
Cum philtris longum submurmurat atque ita fatur:
‘ Pone aram et vivos hauri de flumine rores
Canaque vicino decerpe absinthia campo;
Illum illum magicis conabor adurere sacris 30

