ECLOGA Γ, llERl’i'le l¹ll.‹1R.¹l.›1CEU‘l·l<l.1 73

Forsitan hic nostros sedabit pectoris aestus.

Sistite praecipitem. jam sistite. licia, rhombum '.
Hactenus ille: quid hinc subjunxerit ordine Thelgon

Accipe: non omnes unus dolor angit amantes.

Thelgon.

Rupe sub hac mecum sedit Galatea3 videbam
Et Capreas et quae Sirenum nomina servant
Rura procul, veteres alia de parte ruinas
Herculis ambusta signabat ab arce Vesevus.
Exsere caeruleos, Triton, de gurgite vultus. 80
Ipse meas Triton. Nereo deferre querelas,
lpse potes curva resonans super aequora concha
Et scopulis narrare et fluctivagis ballaenis.
Exsere caeruleos, Triton pater, exsere vultus.
Hic primos mihi congressus dedit illa roganti,
Hic niveam formosa manum porrexit et (eheu.
Quid recolo?) tacitos in me defixit ocellos
Exsere caeruleos, Triton, de gurgite vultus.
Huc ades, ο mea cura, quid, o quid lenta moraris?
Ipse ego te propter socios cymbamque reliqui. 90
Exsere caeruleos, Triton pater, exsere vultus.
Hic tibi consuetas formosior explicat umbras
Populus; amplector saepe hanc atque oscula figo
Corticibus, saepe ipsa pedum vestigia quaero
Et, si quid manibus tetigisti, floribus orno.
Exsere caeruleos, Triton, de gurgite vultus.
Quem mihi nunc praefers? Si te juga frondea, si te
Arbuta pascentesque juvant per rura capellae,
Nos quoque non graciles nunc primum jungere avenas
Discimus 3 incisas implent mea carmina fagos 100
Et mea Maenaliis pendet jam fistula silvis.
Exsere caeruleos, Triton pater, exsere vultus.
Sin magis arrident haec litora, sin magis alti
Divitiae pelagi, sparsos quis cogere pisces
Doctior aut rigidum dextra jactare tridentem?
Exsere caeruleos, Triton, de gurgite vultus.
Non ego delphinis, te judice, non ego thynnis
Aequore vel medio dubitem certare natando.
Quid tihi me jactem. cui vix numerare vel hamos
Nunc vacat aut restes onerataque retia plumbo 110

